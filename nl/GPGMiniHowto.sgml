<!doctype linuxdoc system>
<article>

<title>Gnu Privacy Guard (GnuPG) Mini Howto (Dutch)

<author>Brenno J.S.A.A.F. de Winter (English) 
<tt>&lt;brenno@dewinter.com&gt;</tt>

Michael Fischer v. Mollard (German)
<tt>&lt;fischer@math.uni-goettingen.de&gt;</tt>

Arjen Baart (Dutch)
<tt>&lt;arjen@andromeda.nl&gt;</tt>

<date>Versie 0.1.3: 17 Mei, 2002

<abstract>
  Dit document legt in het kort uit hoe je de GNU Privacy Guard (GnuPG)
  kunt gebruiken. GnuPG is een Open Source encryptie systeem, compatibel
  met OpenPGP.
  om het vrije gebruik van dit programma te waarborgen is het gebruik
  van het RSA en andere gepatenteerde algoritmes vermeden.
  Het originele document is geschreven door Michael Fischer v. Mollar
  in het Duits. De tekst is vertaald en op een aantal punten aangepast.
</abstract>

<toc>

<sect>Concepten<label id="GPG-Minihowto-Concept">
<p>
<#if output=latex2e> 
<em><bf>Opmerking voor gedrukte versies:</bf> Door een technische onvolkomenheid
    in verband met een dubbel streepje, zoals gebruikt in de lange opties
    van GnuPG, wordt dit in de lopende tekst als een enkel streepje weergegeven.
    Lees daarom bij lange opties altijd een <bf>dubbel</bf> streepje.
  </em> 
</#if>
</p>

<sect1>Publieke Sleutel Encryptie
<p>

Klassieke encryptie methoden gebruiken slechts een (1) sleutel voor de encryptie.
De verzender versleutelt de boodschap met deze ene sleutel.
Om de boodschap weer te ontsleutelen heeft de ontvanger de zelfde sleutel nodig.
De sleutel moet dan op een dusdanige wijze aan de ontvanger zijn gegeven
dat anderen niet de gelegenheid hebben gehad om de sleutel te pakken te krijgen.
Als een derde partij ook de sleutel heeft, is deze methode van encryptie onbruikbaar.

<p>
Dit probleem wordt opgelost door het gebruik van Publieke Sleutels.
In het Publieke Sleutel concept worden twee sleutels gebruikt.
Een sleutel is de Publieke Sleutel die op allerlei manieren verspreid wordt
en die iedereen in zijn bezit mag hebben.
De andere sleutel is de Prive Sleutel.
Deze sleutel is geheim en mag niet verspreid worden. Alleen de eigenaar
is in het bezit van de Prive Sleutel.
In een goed ontworpen encryptie systeem kan de geheime sleutel niet
van de publieke sleutel afgeleid worden.
De verzender versleutelt nu de boodschap met de publieke sleutel van de ontvanger.
Het ontsleutelen is dan alleen mogelijk met de gehieme sleutel van de ontvanger.

<p>
Cruciaal in dit concept is dat de geheime sleutel ook werkelijk geheim blijft
en niet in het bezit komt van iemand anders dan de eigenaar van deze sleutel.
JE MAG DEZE SLEUTEL NOOIT OVER HET INTERNET VERSTUREN.
Het is dan ook niet aan te bevelen om GnuPG met een <tt>telnet</tt> verbinding
te gebruiken.

<sect1>Digitale Handtekeningen
<p>
Om te bewijzen dat een boodschap daadwerkelijk is verzonden door degene
die beweert de boodschap verzonden te hebben is het concept van
de Digital Handtekening uitgevonden.
Zoals de naam suggereert, is een boodschap door de verzender ondertekend
met een digitale handtekening.
Met deze handtekening kun je de autenticiteit van de boodschap controleren.
Hiermee is het risico voor Trojaanse paarden (een boodschap die beweert een
oplossing voor een bepaald probleem te beiden maar in werkelijkheid een
virus bevat of anderszins schade aanricht) te reduceren.
Ook kan geverifieerd worden of informatie van een legitieme bron
vandaan komt en als waarheid aangenomen kan worden.

<p>

Een digitale handtekening wordt gemaakt door een combinatie van de geheime
sleutel en de tekst.
De boodschap kan geverifieerd worden met de publieke sleutel van de verzender.
Niet alleen wordt gecontroleerd of de verzender correct is, ook de inhoud
van de boodschap wordt gecontroleerd.
Je bent dan niet alleen zeker van de verzender, maar je ziet ook of de
informatie onderweg niet veranderd is.

<sect1>Web van vertrouwen
<p>
Een zwak punt in de Publieke Sleutel methoden is de verspreiding van
de publieke sleutels.
Iemand zou een publieke sleutel met een valse gebruiker identificatie
in omloop kunnen brengen.
Als een boodschap met deze sleutel gemaakt wordt, dan kan de indringer
die boodschap decoderen en lezen.
Als de indringer vervolgens de boodschap doorgeeft, versleuteld met de
echte publieke sleutel van de bedoelde ontvanger, is deze aanval
redelijk onopvallend.

<p>
De oplossing in PGP (en daarmee automatisch in GnuPG), bestaat uit
het signeren van sleutels.
Een publieke sleutel kan gesigneerd worden door andere personen.
Een dergelijke handtekening bevestigt dat de sleutel, gebruikt door
de UID (Gebruiker Identifikatie) inderdaad toebehoort aan de persoon
waar deze beweert aan toe te behoren.
Het is dan aan de gebruiker van GnuPG om aan te geven hoever het
vertrouwen in die handtekening gaat.
Je kunt een sleutel als vertrouwenswaardig beschouwen wanneer je de verzender
van de sleutel vertrouwt en zeker weet dat de sleutel inderdaad bij die
persoon hoort.
Alleen wanneer je de sleutel van de persoon die de sleutel gesigneerd
heeft vertrouwt, kun je de handtekening vertrouwen.
Om absolute zekerheid te hebben dat een sleutel correct is, moet je
de 'fingerprint' via een betrouwbare weg controleren voordat je een
sleutel als vertrouwenswaardig beschouwt.

<sect1>Grenzen aan beveiliging
<p>
Wanneer je informatie vertrouwelijk wilt houden is er meer nodig dan alleen
een versleutel algoritme te kiezen.
Je moet dan ook nadenken over de systeem beveiliging in het algemeen.
Over het algemeen is PGP als veilig te beschouwen en op dit moment zijn er
geen incidenten bekend van het kraken van PGP.
Dat betekent echter niet dat alle versleuteling absoluut veilig is
( de NSA, bij voorbeeld, zal het niet aan de grote klok hangen als ze
op een of andere manier PGP gekraakt hebben).
Maar ook al zou PGP volledig onkraakbaar zijn, dan zijn er nog andere
methoden denkbaar om de beveiliging te doorbreken.
In februari 1999 is er een Trojaans paard gevonden wat zocht naar geheime
PGP sleutels op de harddisk en ze met FTP weg stuurde.
Als de wachtwoorden onhandig gekozen zijn, kan een geheime sleutel vrij
eenvoudig achterhaald worden.

<p>
Een andere technische mogelijkheid is een Trojaans paard dat toetsaanslagen
doorstuurt.
Ook is het mogelijk, alhoewel zeer moeilijk, om de inhoud van het beeldscherm
door te geven aan iemand die afluistert.
Het is dan niet eens nodig om gecodeerde boodschappen te kraken.
Tegen al deze risico's is het nodig om een goed beveiligingsplan te hebben
en ook uit te voeren.

<p>
Het is niet de bedoeling om onrust te zaaien, maar wel om duidelijk te maken
dat er veel moet gebeuren om een goede beveiliging van gegevens te realizeren.
Het is belangrijk om op te merken dat encryptie slechts een enkele stap is
om de beveiliging te verhogen maar niet de totale oplossing kan vormen.
Trojaanse paarden zoals die verschenen met het Melissa virus in maart 1999
bewezen dat veel bedrijven daar niet op voorbereid zijn.

<sect>Installatie
<p>
<sect1>Bronnen voor GnuPG.
<p>

De officiele download site is:
<url url="http://www.gnupg.org/download.html" name="GnuPG Homepage">. 
Daar zijn ook links naar mirror sites te vinden.

Vanwege juridische beperkingen is het niet teogestaan om GnuPG te downloaden
van servers in de USA.
De USA legt export beperkingen op aan cryptografische software.
Daarom is PGP altijd beschikbaar in een internationale en een
nationale (voor de USA) versie.
Voor de internationale versie van de software is de source code geexporteerd
in afgedrukte vorm, als een boek.
Deze versie is in Europa (Oslo) gescand.
Meer informatie hierover is te vinden op
<url url="http://www.pgpi.com" name="Internationale PGP Homepage">.
De internationale versie mag wel in de USA geimporteerd worden maar
mag daarna niet meer geexporteerd worden.

<p>
Als je al een versie van PGP of GnuPG geinstalleerd hebt, doe je er
natuurlijk verstandig aan de handtekening van de file te controleren
(zie <ref id="GPG-Minihowto-signatures" name="Handtekeningen">).

<sect1>Configuratie
<p>
GnuPG is verkrijgbaar als een Debian pakket, een RPM pakket
(Redhat Package Manager) of in source code.
Met de nieuwste Redhat distributies wordt GnuPG meegeleverd.
Gebruik dit commando om te controleren of GnuPG op je systeem is geinstalleerd:

<tscreen><verb>rpm -q gnupg</verb></tscreen>  

De paketten zijn geinstalleerd als binaire files voor Linux.
Wanneer je GnuPG voor een ander platform nodig hebt, zul je
het zelf moeten compileren.
Het wordt dan natuurlijk gewaardeerd als je installatie methoden
voor een ander platform aan het publiek beschikbaar stelt.
<p>

Aangezien de ontwikkeling voor het leeuwendeel op Linux (x86) plaats
vindt, is de vertaling naar andere systemen vaak wat problematisch.
De actuele lijst van operating systems die GnuPG ondersteunen is
te vinden op de
 <htmlurl url="http://www.gnupg.org" name="GnuPG Homepage">. 
Hieronder is een methode beschreven om GnuPG vanuit een source tar-ball
te installeren.
Deze methode is redelijk platform onafhankelijk.
 
<p>
Pak de tar-ball uit met het commando:
<tscreen><verb>tar xvzf gnupg-?.?.?.tar.gz</verb></tscreen>

Ga na het uitpakken naar de directory waar de source code in staat.
Type dan:

<tscreen><verb>./configure</verb></tscreen>  

Hierbij zou niets bijzonders moeten gebeuren. Met

<tscreen><verb>./configure --help</verb></tscreen>

kun je de beschikbare opties voor het compileren bekijken.
Als er problemen optreden die betrekking hebben op de internationalisatie
(GET text), kun je een versie gebruiken die met de source code meegeleverd
wordt door middel van de <tt>--with-included-gettext</tt> optie
of dit uitschakelen door de <tt>--disable-NLS</tt> optie te gebruiken.

<sect1>Compileren 
<p>

Hierna kunnen we de boel compileren door
<tscreen><verb>make</verb></tscreen> 
in te typen.
Dit zou zonder problemen moeten werken.
Mochten zich toch problemen voordoen, onderneem dan de volgende stappen
(in de aangegeven volgorde):
Probeer eerst zelf het probleem op te lossen (uiteraard door de beschikbare
documentatie te raadplegen).
Onderzoek dan of je probleem niet een bekende bug is
(lees de BUGS file op http://www.gnupg.org).
Vraag het vervolgens aan een bekende.
Als je met deze stappen het probleem niet opgelost krijgt, stel dan een
vraag op de GnuPG mailing list
(zie <ref id="GPG-Minihowto-Informationsources" name="Informatiebronnen">).
Als het probleem te maken heeft met directory paden, probeer dan een
<tt>make clean</tt>, daarna <tt>configure</tt> en probeer opnieuw
te compileren.
Werkt dat ook niet, dan is het tijd om paniek te zaaien.
 
<sect1>Installatie
<p>

Type nu:
<tscreen><verb>make install</verb></tscreen>
Om het programma en de man-pages naar de installatie directory te copieren.
Als je de installatie directory bij ./configure niet veranderd hebt
is <tt>/usr/local/share/gnupg/</tt> de directory waar GnuPG geinstalleerd wordt.
Je kunt deze directory vinden in de file <tt>options.skel</tt>.

<p>
Je kunt GnuPG als suid root draaien, zodat het programma draait met
alle rechten van de superuser.
Hiermee sluit je de mogelijkheid uit dat bepaalde delen van het programma
extern opgeslagen worden en door iedereen gelezen kunnen worden.
Het is mij echter niet mogelijk om dit risiko in te schatten.
Echter, als je het programma met suid root draait moet je alert blijven
op het gevaar van Trojaanse paarden.
Een Trojaans paard wat met de rechten van de superuser draait kan in
het gehele systeem schade aanrichten.
Als je om deze of een andere reden er voor kiest om GnuPG niet als root
te draaien, kun je de waarschuwing onderdrukken door de instelling
<tt>no-secmem-warning</tt> in <tt>~/.gnupg/options</tt> te zetten.


<sect>Sleutels gebruiken<label id="GPG-Minihowto-Key">
<p>
<sect1>Een Sleutel aanmaken
<p>

Met
<tscreen><verb>gpg --gen-key</verb></tscreen> 
Wordt een nieuw sleutelpaar gemaakt (sleutelpaar: geheime en publieke sleutel).
De eerste vraag is welk alogritme gebruikt wordt.
Je kunt meer lezen over de algoritmes in
<url url="http://www.hertreg.ac.uk/ss/pgpfaq.html" name="PGP DH
vs. RSA FAQ"> of in <ref id="BSchneier" name="Applied Cryptography">.
Je kunt gemakkelijk (en eigenlijk zou je dat ook moeten doen)
DSA/ ElGamal gebruiken. Deze is niet gepatenteerd.
 
<p>
De volgende vraag is de lengte van de sleutel.
Dit is afhankelijk van je eigen wensen.
Je moet een keuze maken tussen veiligheid en rekentijd.
Wanneer de sleutel langer is, is het risico dat de boodschap gekraakt
wordt minder groot.
Echter, een langere sleutel vergt ook meer rekentijd.
Als rekentijd een punt is moet je nog steeds in gedachten houden dat
je de sleutel een langere tijd gaat gebruiken.
We weten allemaal dat de snelheid van computers toeneemt omdat
processors steeds sneller en sneller worden.
Houdt dit dus in gedachten.
De minimale sleutellengte die GnuPG gebruikt is 768 bits.
Hoewel, veel mensen vinden dat je eigenlijk een sleutel lengte van
2048 bits zou moeten gebruiken, het maximum wat GnuPG momenteeel aan kan.
Voor DSA is 1024 bits de standaard lengte.
Wanneer de veiligheid de hoogste prioriteit heeft en rekentijd minder
zwaar weegt moet je natuurlijk de grootst mogelijke sleutellengte
kiezen.

<p>
Het systeem vraagt nu om je naam, een omschrijving en je e-mail adres
in te voeren.
De code wordt op basis van deze gegevens berekend.
Naderhand kun je deze items nog wijzigen. Zie
<ref id="GPG-Minihowto-KPAdministration" name="Sleutels Administreren">.

<p>
Tenslotte moet je een wachtwoord invoeren (eigenlijk is het meer een
'wachtzin', aangezien er ook spaties in voor mogen komen).
Dit wachtwoord wordt gebruikt om de funkties die bij je geheime
sleutel horen te kunnen gebruiken.
Een goed wachtwoord voldoet aan het volgende:
<itemize>
 <item>het is lang,
 <item>het bevat speciale (niet alfanumerieke) tekens,
 <item>het is iets speciaals (niet een naam),
 <item>het is moeilijk te raden (dus GEEN namen, geboortedatums, telefoon nummers,
       bankrekening nummers, namen van kinderen en dergelijke)
</itemize>
Door soms HoOfdlETters te gebruiken en sOMs NieT kun je nog meer
veiligheid inbouwen.
Wanneer je je wachtwoord bedenkt, zorg er voor dat je het NOOIT MEER VERGEET,
aangezien je boodschappen dan onleesbaar zijn en je geheime sleutel
dus onbruikbaar is.
Het kan verstandig zijn om een soort certificaat met deze informatie te
maken (uiteraard wel voorzichtig zijn dat niemand je wachtwoord
in handen krijgt). Zie
<ref id="GPG-Minihowto-Revoke" name="Intrekken">.

<p>
Als alles ingevoerd is begint het systeem de sleutels te genereren.
Dit kan een tijdje duren.
Gedurende die tijd wordt er veel toevallige (random) informatie
verzameld.
Door in de tussentijd op een ander scherm en met andere programma's
door te werken help je het systeem goede random informatie te verzamelen.
Je zult begrijpen dat er nooit de zelfde sleutel twee keer gegenereerd wordt.
Iedere keer is de sleutel weer anders.
Wanneer je nu een sleutel aanmaakt, en over 5 minuten weer met exact dezelfde
invoer, krijg je twee verschillende sleutels.
Nu begrijp je dus ook waarom je je wachtwoord niet moet vergeten.

<sect1>Sleutels Exporteren
<p>

Het commando om de sleutel van een gebruiker te exporteren is:
<tscreen><verb>gpg --export [UID]</verb></tscreen>
Als er geen UID aangegeven is worden alle aanwezige sleutels geexporteerd.
Normaliter gaat de uitvoer naar <tt>stdout</tt>.
Met de <tt>-o</tt> optie is dit naar een file te sturen.
Het kan aan te raden zijn de <tt>-a</tt> optie te gebruiken om de sleutel
in 7-bits ASCII te schrijven inplaats van in een binaire file.

<p>
Door publieke sleutels te exporteren verbreedt je je horizon.
Anderen kunnen je dan op een beveiligde manier benaderen.
Je kunt dit doen door je publieke sleutel op je homepage te publiceren,
met <tt>finger</tt>, met een sleutel server zoals
http://www.pca.dfn.de/dfnpca/pgpkserv/
of iedere andere methode die je kunt bedenken.

<sect1>Sleutels Importeren
<p>

Wanneer je iemands publieke sleutel (of diverse publieke sleutels)
hebt ontvangen, moet je ze aan je sleutel database toevoegen om ze
te kunnen gebruiken.
Het commando om een sleutel aan je database toe te voegen ziet er zo uit:
<tscreen><verb>gpg --import [Filename]</verb></tscreen>
Als je de Filename er niet bij zet wordt de informatie van <tt>stdin</tt>
gelezen.

<sect1>Sleutels Intrekken<label id="GPG-Minihowto-Revoke">
<p>
Er zijn verscheidene redenen denkbaar waarom je een bestaande sleutel zou
willen intrekken.
De gehieme sleutel kan bij voorbeeld gestolen zijn of in verkeerde
handen gevallen, the UID is veranderd of de sleutel is niet lang
genoeg meer, etc.
In al deze gevallen is het commando om de sleutel in te trekken:
<tscreen><verb>gpg --gen-revoke</verb></tscreen>
Dit creeert een intrek-certificaat.
<em>Om dit te doen heb je een gehieme sleutel nodig</em>,
anders zou iedereen je certificaat kunnen intrekken.
Dit heeft een nadeel. Als ik het wachtwoord niet ken is de sleutel onbruikbaar.
Maar ik kan de sleutel niet intrekken !
Om dit probleem te voorkomen is het wijs een intrek-certificaat te maken
wanneer je een sleutelpaar maakt.
Als je dat doet, bewaar het op een veilige plaats !
Zorg er wel voor dat dit certificaat niet in verkeerde handen valt !!
Je wilt natuurlijk voorkomen dat iemand anders het intrek-certificaat
op jouw sleutel toepast en de sleutel onbruikbaar maakt.

<sect1>Sleutels Administreren<label id="GPG-Minihowto-KPAdministration">
<p>

Bij het GnuPG systeem hoort een file die dienst doet als een
soort database.
In deze file wordt allerlei informatie over de sleutels opgeslagen.
Onder andere de <em>Ownertrust</em> waarden.
Voor meer informatie hierover, lees
<ref id="GPG-Minihowto-KSigning" name="Sleutels signeren">).
Met
<tscreen><verb>gpg --list-keys</verb></tscreen>
worden alle aanwezige sleutels getoond.
Om ook de signaturen te zien, type:
<tscreen><verb> gpg --list-sigs </verb></tscreen> 
(zie <ref
id="GPG-Minihowto-KSigning" name="Sleutels signeren"> voor nadere informatie). 
Om de vingerafdrukken te zien, type:
<tscreen><verb>gpg --fingerprint </verb></tscreen>
Met vingerafdrukken (&quot;Fingerprints&quot;) kun je je er van verzekeren dat
iemand werkelijk de persoon is die hij of zij beweert te zijn (bij voorbeeld
met een telefoongesprek).
Dit commando geeft een lijst van kleine getallen.

Om de geheime sleutels te laten zien type je:
<tscreen><verb>gpg --list-secret-keys</verb></tscreen> 
Merk op dat het tonen van vingerafdrukken en signaturen van prive sleutels
geen enkel nut heeft.
<p>
Om een publieke sleutel te verwijderen type je:
<tscreen><verb>gpg --delete-key UID </verb></tscreen>
Om een geheieme sleutel te verwijderen type je:
<tscreen><verb> gpg --delete-secret-key </verb></tscreen> 
<p>
Er is nog een belangrijk commando om met sleutels om te gaan.
<tscreen><verb>gpg --edit-key UID</verb></tscreen>
Hiermee kun je onder andere de afloopdatum aanpassen, een vingerafdruk toevoegen
en een sleutel signeren.

<sect1>Sleutels signeren<label id="GPG-Minihowto-KSigning">
<p>

Zoals reeds vermeld in de inleiding, er is een significante Achilleshiel
in het systeem.
Dat is de authenticiteit van publieke sleutels.
Als je een verkeerde publieke sleutel hebt, kun je wel dag zeggen tegen
de waarde van de versleuteling.
Om dit risico het hoofd te bieden is er de mogelijkheid om sleutels
te signeren.
Je plaatst dan je handtekening over de sleutel, zodat je absoluut
zeker weet dat het de juiste sleutel is.
Dit geeft de situatie waarin de handtekening bevestigt dan de <em>user ID</em>
die in de sleutel genoemd is daadwerkelijk de eigenaar van de sleutel is.
Met deze zekerheid kun je beginnen met encrypten.

<p>
Gebruik makend van het <tt>gpg --edit-key UID</tt> commando voor de sleutel
die gesigneerd moet worden, kun je de sleutel signeren met
het <tt>sign</tt> commando. 

<p>
<em>Je moet alleen een sleutel signeren als zijnde authentiek wanneer je
ABSOLUUT ZEKER bent van de authenticiteit van de sleutel !!!!!</em>.
Dus als je zeker weet dat je de sleutel persoonlijk overhandigd hebt gekregen
(zoals op een <em>key signing party</em>) of je hebt de sleutel op een
andere manier verkregen en de sleutel hebt gecontroleerd (bij voorbeeld
telefonisch) met behulp van de vingerafdruk.
Je moet nooit een sleutel signeren gebaseerd op welke aanname dan ook.

<p>
Gebaseerd om de beschikbare signaturen en
&quot;ownertrusts&quot;
bepaalt GnuPG de validiteit van sleutels.
Ownertrust is een waarde waarmee je aangeeft tot op welk niveau je een
bepaalde sleutel vertrouwt.
De mogelijke waarden zijn
<itemize>
  <item> 1 = Onbekend
  <item> 2 = Geen vertrouwen
  <item> 3 = Marginaal vertrouwen
  <item> 4 = Volledig vertrouwen
</itemize>
Als je de signatuur niet vertrouwt kun je dat aangeven en daarmee
de signatuur negeren.
Vertrouwensinformatie wordt niet in dezelfde file opgeslagen als de sleutels,
maar in een aparte file.

<sect>Encrypt en decrypt<label id="GPG-Minihowto-encrypt">

<p>
Nadat alles geinstalleerd is en geconfigureerd zoals we willen,
kunne we beginnen met encrypten en decrypten.
<p>
Tijdens het encrypten en decrypten is het mogelijk om meer dan een
prive sleutel in gebruik te hebben.
In dat geval moet je de aktieve sleutel kiezen.
Dit kan door de optie <tt>-u UID</tt> of de optie <tt>--local-user UID</tt>
te gebruiken.
Dit zorgt er voor dat de default sleutel vervangen wordt door de
aangegeven sleutel.
<p>
Als je de ontvanger wilt veranderen kan dat door de optie <tt>-r</tt>
of de optie <tt>--recipient</tt> te gebruiken.

<sect1>Encrypten
<p>

Het commando om te encrypten is
<tscreen><verb>gpg -e Recipient [Data]</verb></tscreen>
of
<tscreen><verb>gpg --encrypt Recipient [Data]</verb></tscreen>
Om het risico te voorkomen dat iemand anders beweert jou te zijn,
is het handig om alles wat je encrypt ook te signeren, zie
<ref id="GPG-Minihowto-signatures" name="handtekeningen">.

<sect1>Decrypten
<p>Het commando voor decrypten is:
<tscreen><verb>gpg [-d] [Data] </verb></tscreen>
of
<tscreen><verb>gpg [--decrypt] [Data]</verb></tscreen>
Ook hier wordt <tt>stdout</tt> gebruikt, maar met de <tt>-o</tt> optie
kun je de uitvoer naar een file redigeren.

<sect>Signeren en handtekeningen controleren<label id="GPG-Minihowto-signatures">
<p>

Om data te signeren met je eigen handtekening, gebruik je het commando:
<tscreen><verb>gpg -s (or --sign) [Data]</verb></tscreen>
Hierbij vindt ook een compressie plaats.
Dat houdt in dat het resultaat niet leesbaar is.
Als je een leesbaar resultaat wilt, gebruik je:

<tscreen><verb>gpg --clearsign [Data]</verb></tscreen> 
Dit geeft een leesbaar resultaat.
Verder doet dit hetzelfde (data signeren).

Met
<tscreen><verb>gpg -b (or --detach-sign) [Data]</verb></tscreen> 
kun je een handtekeing in een aparte file maken.
Het is aan te bevelen deze optie te gebruiken bij het signeren van
binaire files, zoals bij voorbeeld archieven.
Ook de <tt>--armot</tt> optie kan hier bijzonder bruikbaar zijn.

<p>
Vrij vaak zie je dat data zowel gecrypt als gesigneerd is.
De volledige instruktie ziet er als volgt uit:
<tscreen><verb>gpg [-u Sender] [-r Recipient] [--armor] --sign --encrypt [Data]
</verb></tscreen>
De funktie van de optie <tt>-u</tt> (<tt>--local-user</tt>) en <tt>-r</tt> 
(<tt>--recipient</tt>) werken zoals hierboven beschreven.

<P>
Wanneer gecrypte data ook gesigneerd is, wordt de handtekening automatisch
gecontroleerd wanneer de data gedecrypt wordt.
Je kunt de handtekening van gesigneerde data controleren met het commando:
<tscreen><verb>gpg [--verify] [Data]</verb></tscreen>
Dit werkt natuurlijk alleen als je de publieke sleutel van de
verzender hebt.

<sect>Front ends<label id="GPG-Minihowto-frontends">
<p>
Om het leven met betrekking tot GnuPG een stuk gemakkelijker te maken
is er een ruime keuze aan programma's die GnuPG encryptie gebruiken
of ondersteunen.
Er zijn grafische front ends waarmee je niet veel meer nodig hebt dan een
klik op de muis voor het beheer van je sleutels en veel Email programma's
(MUAs - Mail User Agents) waarmee je naadloos de Email kunt encrypten
en signeren.
Een vrijwel complete lijst van front ends is te zien op de
<htmlurl url="http://www.gnupg.org/frontends.html" name="GnuPG Frontends"> pagina.
We laten er in dit hoofdstuk een aantal de revue passeren.

<sect1>Grafische interfaces
<p>

<sect2>GPA
<p>
<htmlurl url="http://www.gnupg.org/gpa.html" name="GPA">, de <em>GNU Privacy
Assistant</em> is een grafische gebruiker interface voor de
GNU Privacy Guard (GnuPG).
Dit is het standaard grafische front end, gemaakt binnen het GnuPG project.
Met GPA kun je je sleutelbos bekijken, sleutels importeren en exporteren,
sleutels aanmaken, de eigenschappen van sleutels aanpassen en documenten
encrypten, signeren en decrypten.
Installeren van GPA is eenvoudig.
De tarball downloaden, uitpakken en dan de gebruikelijke
<tscreen><verb>./configure; make; make install.</verb></tscreen>
Start het programma door
<tscreen><verb>gpa</verb></tscreen>
in te typen.

<sect2>Seahorse
<p>
<htmlurl url="http://seahorse.sourceforge.net/" name="Seahorse">
is een GNOME front end voor GnuPG.
Het is te gebruiken voor signeren, encrypten, verifieren en decrypten
van tekst en binaire files.
De tekst kun je uit het clipboard halen of direkt schrijven in de
ingebouwde editor.
Seahorse is ook een sleutelbeheerder waarmee je vrijwel alle eigenschappen
kan bewerken van de sleutels in je sleutelbos.
Je kunt Seahorse installeren vanuit een Debian pakket (RPMs zijn momenteel
niet beschikbaar) of vanuit een source tarball.
Installeren vanaf source werkt net als bij ieder ander pakket.
Downloaden, uitpakken, configure en make install.
De installatie zet Seahorse in <tt>/usr/local</tt> en maakt een menu item
is het Gnome 'Toepassingen' menu.

<sect2>Geheimnis
<p>

<htmlurl url="http://geheimnis.sourceforge.net/" name="Geheimnis"> is een
front end voor GnuPG die gebaseerd is op KDE.
Het zou alle funkties moeten hebben die GPA of Seahorse ook hebben.
Echter, toen ik het programma probeerde te installeren, liep ik vast
op een bibliotheek die niet aanwezig bleek te zijn (/usr/lib/libfam.la).

<sect1>Email programma's
<p>
De meeste populaire Email programma's (of MUAs) understeunen GnuPG.
Hierbij zitten minimaal de volgende:
<itemize>
   <item>Mozilla
   <item>Pine
   <item>Kmail
   <item>Eudora
   <item>Mutt
   <item>exmh
</itemize>

Er zijn er waarschijnlijk meer; het is nauwelijks mogelijk om ze
allemaal uit te proberen.

<p>
Door GnuPG ondersteuning in je mail programma te gebruiken kun je boodschappen
die met je publieke sleutel gecrypt zijn decrypten, boodschappen signeren
zodat de ontvangende partij er zeker van kan zijn dat jij de auteur bent
en je Email encrypten met de publieke sleutels van de geadresseerden.

<sect2>Mozilla en Enigmail
<p>
Mozilla heeft van zichzelf geen understeuing voor GnuPG.
Om GnuPG encryptie in Mozilla te gebruiken moet je een plugin installeren, zoals
<htmlurl url="http://enigmail.mozdev.org/" name="EnigMail">.
Enigmail is een "plugin" voor Mozilla/Netscape Mail waarmee gebruikers de
mogelijkheid hebben om de authenticatie en encryptie faciliteiten van
GPG en PGP software te gebruiken.
Enigmail kan verstuurde mail encrypten en signeren, en ook ontvangen mail
decrypten en controleren.
Het kan ook publieke sleutels importeren en exporteren.

<p>
Installeren van EnigMail op een RedHat Linux systeem is bijzonder
gemakkelijk, aangezien hier RPMs voor beschikbaar zijn.
Er zijn twee paketten nodig die beide geinstalleerd moeten worden:
<tt>mozilla-enigmail-0.39-3.i386.rpm</tt>
en <tt>mozilla-ipc-0.99-0_rh7x.rpm</tt>.
Start Mozilla (of Netscape 6.x) na het installeren van deze RPMs opnieuw
en je kunt GnuPG in je Email gebruiken.
Merk echter op dat EnigMail alleen de tekst van je boodschap versleutelt.
Bijgevoegde files (attachments) worden door EnigMail niet gecrypt;
files die je wilt bijvoegen moet je apart versleutelen.
Op andere systemen moet je EnigMail waarschijnlijk vanaf source code
installeren.

<sect2>Kmail
<p>
Kmail, het standaard Email programma voor KDE heeft geintegreerde ondersteuning
voor GnuPG en PGP encryptie.
Om de zaak op te zetten zodat je boodschappen kunt signeren en decrypten
moet je je GnuPG user ID invullen in de 'Identity' sectie van de
Kmail configuratie.
Wanneer je een nieuwe boodschap verstuurt, wordt de boodschap normaliter
niet gesigneerd of versleuteld.
Je moet hiervoor de 'Sign message' en 'Encrypt message' knoppen indrukken.

<sect>Bronnen van informatie<label id="GPG-Minihowto-Informationsources">
<p>

<sect1>GnuPG
<p>

<itemize>
 <item>De <url url="http://www.gnupg.org" name="GnuPG Homepage">

 <item>De GnuPG Mailing list, inclusief archieven en beschrijvingen, op de
 <htmlurl url="http://www.gnupg.org/docs.html" name="GnuPG Homepage">.

 <item>De informatie die bij het GnuPG project is bijgesloten (aangepast tot
       versie 0.9.2), hoewel niet uitputtend. En niet te vergeten:
 <tscreen><verb>gpg --help </verb></tscreen> Dit is zeer waardevolle informatie.
 

</itemize>

<sect1>PGP
<p>
PGP is het oudere en nog steed wijd verspreide cryptografische programma.
Door de jaren heen is hier veel over geschreven.
Dit kan beschouwd worden als een zeer waardevolle bron van informatie.
Veel van deze informatie is zo algemeen dat het ook voor GnuPG toegepast
kan worden.
Kijk eens naar de volgende URLs voor deze documenten:

<itemize>
 <item>De <url url="http://www.pgpi.com" name="Internationale PGP Homepage">
 <item>De <url url="http://www.hertreg.ac.uk/ss/pgpfaq.html"
       name="PGP DH vs. RSA FAQ"> bevat informatie over de verschillen tussen
       deze twee algoritmen. Dit zijn de algoritmen die door GnuPG
       gebruikt worden.
</itemize>

<sect1>Keyservers
<p>
<itemize>
 <item> <url url="http://www.keyserver.net" name="Keyserver.net">
 <item> <url url="http://wwwkeys.eu.pgp.net">
</itemize>

<sect1>Boeken
<p>

<itemize>
 <item>B. Schneier, &quot;Applied Cryptography, Second
 Edition&quot;, Wiley, 1996 <label id="BSchneier"> Deutsche Ausgabe
 unter dem Titel &quot;Angewandte Kryptographie&quot;, Addison-Wesley, 1996
</itemize>


<sect>Over dit document 
<p>
Copyright &copy; 1999 Brenno J.S.A.A.F. de Winter (Engelse versie)
Copyright &copy; 1999 Michael Fischer v. Mollard (originele Duitse versie)
Copyright &copy; 2002 Arjen Baart (Nederlandse versie)
<p>
 Dit document is vrije documentatie en je kunt het herdistribueren en/of
 aanpassen onder de voorwaarden van de GNU Library General Public
 License als gepubliceerd door de Free Software Foundation;
 versie 2 van deze License, of een latere versie.
 
 This library is distributed in the hope that it will be useful,
 but WITHOUT ANY WARRANTY; without even the implied warranty of
 MERCHANTABILITY or FITNESS FOR A PARTICULAR PURPOSE.  See the GNU
 Library General Public License for more details.
<p>
 You should have received a copy of the GNU Library General Public
 License along with this library; if not, write to the
 Free Software Foundation, Inc., 59 Temple Place - Suite 330,
 Boston, MA 02111-1307, USA.

<sect1>Versies
<p>
Originele Duitse versie:
Versie 0.1 was de eerste versie in Duits
<p>
<bf>Versie 0.1.0 (Engels) 30 April 1999, Koninginnedag.</bf>
<itemize>
<item>
     Deze versie is de vertaling van de Duitse versie in het Engels met
     een paar aanpassingen.
</itemize>

<p>
<bf>Versie 0.1.1 (Duits)</bf>
<p>
<itemize>
  <item>Nieuwe paragraaf &quot;Grenzen aan beveiliging&quot;
  <item>Uitleg van handtekeningen verbeterd
  <item>Wijzigingen na commentaar van Werner Koch (bedankt!)
</itemize>

<p>
<bf>Versie 0.1.2 (Engels) 3 April, 2002</bf>
<itemize>
   <item>Een aantal typefouten gecorrigeerd
   <item>Nieuw hoofdstuk over front ends
</itemize>

<p>
<bf>Versie 0.1.3 (Nederlands) 17 Mei, 2002</bf>
<itemize>
   <item>Deze versie is een vertaling van de Engelse versie in het Nederlands.
</itemize>

Alle wijzigingen zijn gedocumenteerd in een diff file:
<url url="http://www.stud.uni-goettingen.de/~s070674/GnuPGMiniHowto/" name="dieses Dokument">
<p>
Voor de Engelse of Nederlandse versie:
Alle opmerkingen over dit document kunnen gestuurd worden naar
Brenno J.S.A.A.F. de Winter
(<tt><htmlurl url="mailto:brenno@dewinter.com" name="brenno@dewinter.com"></tt>).
of Arjen Baart
(<tt><htmlurl url="mailto:arjen@andromeda.nl" name="arjen@andromeda.nl"></tt>).
Je opmerkingen helpen ons een beter document te schrijven en worden zeer
gewaardeerd.

Voor de Duitse versie:
Anregungen, Kritik, Verbesserungen und Erweiterungen
einfach an Michael Fischer v. Mollard (<tt><htmlurl
url="mailto:fischer@math.uni-goettingen.de"
name="fischer@math.uni-goettingen.de"></tt>) senden, damit dieses
Dokument weiter verbessert werden kann.

</article>
